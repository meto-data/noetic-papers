3- **[[Bilişim Hukuku]]**: Teknolojideki gelişmeler ile beraber ortaya çıkacak ihtilafların çözümü ile ilgilenen hukuk dalı.
- **[[Bilişim Suçu]] (Bilgisayar Suçu)**: Bir bilgisayar ve bilgisayar ağı kullanılarak işlenen herhangi bir suçu ifade etmek için kullanılır. Bilgisayar, bir suçun işlenmesinde kullanılmış olabileceği gibi bir suçun hedefi de olabilir.

### **[[TCK 243]]**
- (1) Bir bilişim sisteminin bütününe veya bir kısmına, hukuka aykırı olarak giren veya orada kalmaya devam eden kimseye bir yıla kadar hapis veya adlî para cezası verilir.
- (2) Yukarıdaki fıkrada tanımlanan fiillerin bedeli karşılığı yararlanılabilen sistemler hakkında işlenmesi halinde, verilecek ceza yarı oranına kadar indirilir.
- (3) Bu fiil nedeniyle sistemin içerdiği veriler yok olur veya değişirse, altı aydan iki yıla kadar hapis cezasına hükmolunur.
- (4) **(Ek: 24/3/2016-6698/30 md.)** Bir bilişim sisteminin kendi içinde veya bilişim sistemleri arasında gerçekleşen veri nakillerini, sisteme girmeksizin teknik araçlarla hukuka aykırı olarak izleyen bir kişi, bir yıldan üç yıla kadar hapis cezası ile cezalandırılır.

Sızma testi

### **[[TCK 244]]**
- (1) Bir bilişim sisteminin işleyişini engelleyen veya bozan kişi, bir yıldan beş yıla kadar hapis cezası ile cezalandırılır.
- (2) Bir bilişim sistemindeki verileri bozan, yok eden, değiştiren veya erişilmez kılan, sisteme veri yerleştiren, var olan verileri başka bir yere gönderen kişi, altı aydan üç yıla kadar hapis cezası ile cezalandırılır.
- (3) Bu fillerin bir banka veya kredi kurumuna ya da bir kamu kurum veya kuruluşuna ait bilişim sistemi üzerinde işlenmesi halinde, verilecek ceza yarı oranında artırılır.
- (4) Yukarıdaki fıkralarda tanımlanan fiillerin işlenmesi suretiyle kişinin kendisinin veya başkasının yararına haksız bir çıkar sağlamasının başka bir suç oluşturmaması halinde, iki yıldan altı yıla kadar hapis ve beşbin güne kadar adlî para cezasına hükmolunur.

Ransomware falan...

### **[[TCK 245]]**
- (1) Başkasına ait bir banka veya kredi kartını, her ne suretle olursa olsun ele geçiren veya elinde bulunduran kimse, kart sahibinin veya kartın kendisine verilmesi gereken kişinin rızası olmaksızın bunu kullanarak veya kullandırtarak kendisine veya başkasına yarar sağlarsa, **üç yıldan altı yıla kadar hapis ve beşbin güne kadar adlî para cezası** ile cezalandırılır. 
- (2) Başkalarına ait banka hesaplarıyla ilişkilendirilerek sahte banka veya kredi kartı üreten, satan, devreden, satın alan veya kabul eden kişi **üç yıldan yedi yıla kadar hapis ve onbin güne kadar adlî para cezası** ile cezalandırılır.
- (3) Sahte oluşturulan veya üzerinde sahtecilik yapılan bir banka veya kredi kartını kullanmak suretiyle kendisine veya başkasına yarar sağlayan kişi, fiil daha ağır cezayı gerektiren başka bir suç oluşturmadığı takdirde, **dört yıldan sekiz yıla kadar hapis ve beşbin güne kadar adlî para cezası** ile cezalandırılır.
- (4) Birinci fıkrada yer alan suçun;
	- a) Haklarında ve ayrılık kararı verilmemiş eşlerden birinin,
	- b) Üstsoy veya altsoyunun veya bu derecede kayın hısımlarından birinin veya evlat edinen veya evlâtlığın,
	- c) Aynı konutta beraber yaşayan kardeşlerden birinin, 
- zararına olarak işlenmesi hâlinde, ilgili akraba hakkında cezaya hükmolunamaz.
- (5) **(Ek: 6/12/2006 - 5560/11. md.)** Birinci fıkra kapsamına giren fiillerle ilgili olarak bu Kanunun malvarlığına karşı suçlara ilişkin **etkin pişmanlık hükümleri** uygulanır.

### [[TCK 124]]
- (1) Kişiler arasındaki haberleşmenin hukuka aykırı olarak engellenmesi halinde altı aydan iki yıla kadar hapis veya adlî para cezasına hükmolunur.
- (2) Kamu kurumları arasındaki haberleşmeyi hukuka aykırı olarak engelleyen kişi, bir yıldan beş yıla kadar hapis cezası ile cezalandırılır.
- (3) Her türlü basın ve yayın organının yayınının hukuka aykırı bir şekilde engellenmesi halinde, ikinci fıkra hükmüne göre cezaya hükmolunur.
### [[TCK 125]]
- (1) Bir kimseye onur, şeref ve saygınlığını rencide edebilecek nitelikte somut bir fiil veya olgu isnat eden veya sövmek suretiyle bir kimsenin onur, şeref ve saygınlığına saldıran kişi, **üç aydan iki yıla kadar hapis veya adlî para cezası** ile cezalandırılır. Mağdurun gıyabında hakaretin cezalandırılabilmesi için fiilin en az üç kişiyle ihtilat ederek işlenmesi gerekir.
- (2) Fiilin, mağduru muhatap alan sesli, yazılı veya görüntülü bir iletiyle işlenmesi halinde, yukarıdaki fıkrada belirtilen cezaya hükmolunur.
- (3) Hakaret suçunun;
	- a) Kamu görevlisine karşı görevinden dolayı,
	- b) Dini, siyasi, sosyal, felsefi inanç, düşünce ve kanaatlerini açıklamasından, değiştirmesinden, yaymaya çalışmasından, mensup olduğu dinin emir ve yasaklarına uygun davranmasından dolayı, 
	- c) Kişinin mensup bulunduğu dine göre kutsal sayılan değerlerden bahisle,
- İşlenmesi halinde, **cezanın alt sınırı bir yıldan az olamaz.**
- (4) **(Değişik: 29/6/2005 - 5377/15 md.)** Hakaretin alenen işlenmesi halinde ceza altıda biri oranında artırılır.
### [[TCK 132]]
- (1) Kişiler arasındaki haberleşmenin gizliliğini ihlal eden kimse, **bir yıldan üç yıla kadar hapis cezası** ile cezalandırılır. Bu gizlilik ihlali haberleşme içeriklerinin kaydı suretiyle gerçekleşirse, verilecek ceza bir kat artırılır.
- (2) Kişiler arasındaki haberleşme içeriklerini hukuka aykırı olarak ifşa eden kimse, **iki yıldan beş yıla kadar hapis cezası** ile cezalandırılır. 
- (3) Kendisiyle yapılan haberleşmelerin içeriğini diğer tarafın rızası olmaksızın hukuka aykırı olarak alenen ifşa eden kişi, **bir yıldan üç yıla kadar hapis cezası** ile cezalandırılır. **(Ek cümle: 2/7/2012-6352/79 md.)** İfşa edilen bu verilerin basın ve yayın yoluyla yayımlanması halinde de aynı cezaya hükmolunur. 
- (4) **(Mülga: 2/7/2012-6352/79 md.)**

### TCK 133
- (1) Kişiler arasındaki **aleni olmayan** konuşmaları, taraflardan herhangi birinin rızası olmaksızın bir aletle dinleyen veya bunları bir ses alma cihazı ile kaydeden kişi, **iki yıldan beş yıla kadar hapis cezası** ile cezalandırılır. 
- (2) Katıldığı aleni olmayan bir söyleşiyi, diğer konuşanların rızası olmadan ses alma cihazı ile kayda alan kişi, **altı aydan iki yıla kadar hapis veya adlî para cezas**ı ile cezalandırılır. 
- (3) (**Değişik: 2/7/2012-6352/80 md.)** Kişiler arasındaki aleni olmayan konuşmaların kaydedilmesi suretiyle elde edilen verileri hukuka aykırı olarak ifşa eden kişi, i**ki yıldan beş yıla kadar hapis ve dörtbin güne kadar adlî para cezası** ile cezalandırılır. İfşa edilen bu verilerin basın ve yayın yoluyla yayımlanması halinde de aynı cezaya hükmolunur.

### TCK 141 - Hırsızlık
- (1) Zilyedinin rızası olmadan başkasına ait taşınır bir malı, kendisine veya başkasına bir yarar sağlamak maksadıyla bulunduğu yerden alan kimseye **bir yıldan üç yıla kadar hapis cezası** verilir. 
- (2) **(Mülga: 2/7/2012-6352/105 md.)**
### TCK 142 - Nitelikli Hırsızlık
- (...)
- (2) a) Kişinin malını koruyamayacak durumda olmasından veya ölmesinden yararlanarak,
- (...)
-      e) Bilişim sistemlerinin kullanılması suretiyle
- İşlenmesi hâlinde **beş yıldan on yıla kadar hapis cezasına** hükmolunur. Suçun, bu fıkranın (b) bendinde belirtilen surette, beden veya ruh bakımından kendisini savunamayacak durumda olan kimseye karşı işlenmesi halinde, verilecek **ceza üçte biri oranına kadar artırılır.**


### TCK 157 - Dolandırıcılık
- (1) Hileli davranışlarla bir kimseyi aldatıp, onun veya başkasının zararına olarak, kendisine veya başkasına bir yarar sağlayan kişiye bir yıldan beş yıla kadar hapis ve beşbin güne kadar adlî para cezası verilir.
### TCK 158 - Nitelikli Dolandırıcılık
(...)
- (1) f) Bilişim sistemlerinin, banka veya kredi kurumlarının araç olarak kullanılması suretiyle,
- (1) g) Basın ve yayın araçlarının sağladığı kolaylıktan yararlanmak suretiyle,
(...)
İşlenmesi halinde, **üç yıldan on yıla kadar hapis ve beşbin güne kadar adlî para cezasına** hükmolunur. (Ek cümle: 29/6/2005 - 5377/19 md.; Değişik: 3/4/2013-6456/40 md.) Ancak, (e), **(f)**, (j), (k) ve (l) bentlerinde sayılan hâllerde hapis cezasının **alt sınırı dört yıldan, adlî para cezasının miktarı suçtan elde edilen menfaaetin iki katından az olamaz.**

### TCK 228 - Kumar Oynanması İçin Yer ve İmkan Sağlama
- (1) Kumar oynanması için yer ve imkan sağlayan kişi, **bir yıldan üç yıla kadar hapis ve iki yüz günden aşağı olmamak üzere adli para cezası** ile cezalandırılır.

......

- (3) (Ek: 15/8/2017-KHK-694/139 md.; Aynen kabul: 1/2/2018-7078/134 md.) Suçun bilişim sistemlerinin kullanılması suretiyle işlenmesi **halinde üç yıldan beş yıla kadar hapis ve bin günden onbin güne kadar adlî para cezasına** hükmolunur.

### Sosyal Medya Hesaplarının Kopyalanması Suçu
- Bir kişinin sosyal medya hesabının kopyalanıp kişisel bilgileri ve fotoğrafları kullanılarak onun adına ya da başka birinin adına sahte hesap açılması sonucunda aşağıdaki suç tipleri oluşabilecektir.
	- Başkasına Ait Kimlik Bilgilerinin Kullanılması (TCK 268)
	- Özel Hayatın Gizliliğini İhlal (TCK 134)
	- Verileri Hukuka Aykırı Olarak Verme veya Ele Geçirme (TCK 136, 137)
	- Kişisel Verilerin Kaydedilmesi (TCK Md. 135)
- Bir kişinin sosyal medyasında paylaştığı bir bilgiyi yahut fotoğrafı onun izni olmadan alıp kullanan, başka bir hesap açan kişi Verileri Hukuka Aykırı Olarak Verme veya Ele Geçirme (TCK 136, 137) suçunu işlemiş olur.