---
title: Finansal Yönetime Giriş ve Temel Kavramlar
---

---
- **Not**: Ders anlatımı epey karmaşık ilerlediği için kategorizasyonda sorunlar olabilir. Derste anlatılanlar, paylaşılan notlar, geçmiş dersler ve kavram tanımlamalarında finans ile ilintili web kaynaklarına bakarak bu notlar oluşturulmuştur. Dolayısıyla ders anlatımından daha fazla notlar barındıracaktır, ancak derste anlatılanları içermesini, onlarla bağlantılı olmasına önem verildi daha ziyade.


# 1.1. Terminoloji ve Geçmiş Derslerden Hatırlatıcılar

- **[[Fon]]**: Belirli bir işi yürütmek için gerektiğinde harcanmak üzere elde bulundurulan para.
    - Fransızca ***fond*** sözcüğünden alıntıdır ki "zemin, dip, arka plan" anlamına gelir. *fond* ise Latince ***fundus*** sözcüğünden evrilmiştir ki, bu sözcük ilk anlam olarak dip, yer, toprak; 2. anlam olaraksa çiftlik, gelir getiren mülk'tür.
- **[[Finans]]**: Aysel Göndoğdu'nun Herkese Göre Finans adlı kitabında finans *"Bir bireyin ya da işletmenin fon kaynağı bulması, bulduğu kaynağı verimli bir şekilde kullanması ve bunun için araştırma yapması"* olarak tanımlanır.
- **[[Finansman]]**: Bir girişimin gerçekleşmesi, bir kuruluşun gelişip işleyebilmesi için gerekli mâlî imkânları sağlama.
- **Finansal Yönetim**: Firmanın ihtiyaç duyduğu fonları temin edip bunları **firma değerini maksimize edecek yatırımlara yönlendirme faaliyetlerinin tümüdür.**

## Sermaye
- Üretim sürecinde kullanılan **mal ve hizmetlerle** **finansal kaynaklar.**
- Bir işi kurmak, başlatmak veya yürütmek için ortaya konan ve gelecekte gelir veya kâr yaratması beklenen **[[parasal değerler|parasal]]** ve **[[ayni değerler|ayni]]** (para dışı) değerlerin tümüdür.
### [[Öz Kaynaklar (Equity)| Öz Sermaye]]
- Bir işletmenin sahiplerinin veya hissedarlarının/ortaklarının işletmeye yatırdığı toplam sermayedir.
- Bu paranın geri ödenme zorunluluğu yoktur. Parayı koyan kişi işletmenin sahibi olur. Karşılığında ise işletme üzerinde **söz hakkı (hissedarlık)** ve gelecekteki **kârdan pay alma hakkı ([[temettü]])** elde eder.
- İşletme batarsa ilk önce bu para yanar. Alacaklılar (bankalar vb.) paralarını aldıktan sonra geriye bir şey kalırsa, öz sermaye sahipleri paralarını geri alabilir. 
	- Bu yüzden **risk sermayesi** de denir.
## [[Yabancı Kaynaklar (Borçlar)]]
- Üçüncü kişilerin işletme varlıkları üzerindeki haklarını ifade eder.
- Bir başka ifadeyle, işletmenin **üçüncü kişilerden borç olarak aldığı** paradır.
- Bu para işletmenin "malı" değildir, bir **borçtur (yükümlülük)**. Belirli bir vade sonunda **[[ana para|ana parası]]** ve faiziyle geri ödenmek zorundadır.
- Bu kaynağı sağlayanlar (banka, tahvil sahibi vb.) işletmenin sahibi olmazlar, söz hakları yoktur. Sadece "alacaklı" konumundadırlar. 
	- İşletme batarsa, alacaklarını tahsil etmede öz sermaye sahiplerine göre önceliklidirler.

# 1.2. İşletme ve Yapısı

> [!important] **[[firma-sirket-isletme|Firma-Şirket-İşletme]]**  
> **Firma, şirket veya işletme**: Hepsi aynı anlama gelmektedir. Yalnızca sektöre göre kullanılan tanımlar farklılık gösterir o kadar. **İktisatçılar (ekonomistler) firma; hukukçular şirket; işletmeler ise işletme der.** 

- **[[İşletme]]**: Canlıların ihtiyaçlarını karşılamak için **[[Üretim Faktörleri|üretim faktörlerini]]** sistemli ve planlı bir şekilde bir araya getirerek mal ve hizmet üretmek için kurulan, işleyen ve işleten tüzel kişiliğe sahip kurum.
### [[İşletme Kişiliği]]
- İşletme kurulduğu andan itibaren işletmenin işletme kurucularından, yöneticilerinden, personellerinden ve diğer tüm ilgililerden bağımsız bir kişiliği olduğunu ifade eder.
	- **[[Tüzel kişilik]]** de denir.

## Ticarî İşletme
- Ticarî işletme bir **[[şemsiye kavram|şemsiye kavramdır]]**.
- Türk Ticaret Kanunu'na (TTK) göre gelir sağlama hedefiyle, sürekli ve bağımsız bir biçimde yürütülen ve esnaf işletmesi sınırını aşan faaliyetlerin bütünüdür. 
- Anonim, Limited vb. birçok şirket türleri aslında birer ticarî işletme işletir.
##### Temel Özellikler
- Faaliyetlerin temel motivasyonu kâr elde etmektir. (**Gelir sağlama amacı**)
- Faaliyetler anlık yahut tek seferlik değil, süreklilik arz edecek biçimde planlanır. (**Devamlılık**)
- Başka bir merkeze yahut işletmeye tâbi olmadan kendi kararlarını alarak faaliyet gösterir. (**Bağımsızlık**)
- Gelir düzeyi, iş hacmi ve organizasyon yapısı olarak esnaf faaliyetinden daha büyüktür. (**Esnaf faaliyeti sınırını aşma**)
<br>
> 	Bir ticarî işletmeyi işleten kişiye "**[[tacir]]**" denir ve bu statü ticaret siciline kaydolma, defter tutma gibi bir dizi hukukî sorumluluğu da beraberinde getirir.

#### Şahıs Şirketleri (Kollektif, Komandit)
- Ortakların kişiliğinin ve emeğinin ön planda olduğu şirketlerdir. 
- Ortaklar şirketin borçlarından **tüm şahsi mal varlıklarıyla sınırsız** olarak sorumludur.
#### Sermaye Şirketleri (Anonim, Limited)
- Ortakların gelir getirdiği sermaye esastır. 
- Ortakların sorumluluğu şirkete getirmeyi taahhüt ettikleri **sermaye payı ile sınırlıdır**.
- Şirketin borçlarından dolayı kişisel mal varlıklarına (kural olarak) gidilemez.


> [!important] Neden "Sermaye Şirketleri" deniliyor?
> Alacaklara karşı temel güvence ortakların şahsi mal varlıkları değil, şirkete koymayı taahhüt ettikleri **sermaye**'dir. Bir banka, bir A.Ş.'ye kredi verirken "Bu şirketin ortakları zengin mi?" diye değil "Bu şirketin sermayesi ve mal varlığı güçlü mü?" diye bakar. Zira şirket borcunu ödeyemezse banka gidip ortağın kişisel arabasına haciz koyamaz; sadece şirketin varlıklarına ve sermayesine başvurabilir. Ortakların riski koydukları sermaye ile sınırlıdır. Bu yüzden bu şirketlerde "sermaye" ön plandadır.


### Anonim Şirket (A.Ş.)
- Büyük hedefleri olan, kurumsallaşmayı ve büyümeyi amaçlayan işletmeler için en uygun yapıdır. Finansal piyasalara erişimi en kolay şirket türüdür.


> [!important] Esas Sözleşme
> *Anonim şirketlerde **şirket kuruluş belgesi** **[[esas sözleşme]]**'dir.* <br> 
> Noter huzurundan imzalanır ve ardından ticaret siciline tescil ettirilir. <br>
>  Tescil edildiğinde şirket **[[tüzel kişilik]]** kazanır.


- **Ortaklar**: Tek bir gerçek veya tüzel kişi ile kurulabilir. Ortak sayısında (halka açık olmayanlar hariç, onlarda 500) üst sınır yoktur.
- **Sorumluluk**: Ortakların sorumluluğu taahhüt ettikleri sermaye payı ile sınırlıdır. Şirketin kamu borçları (vergi, SGK vb.) dışında ortakların kişisel mal varlığına başvurulamaz.
- **Finansman**: Hisse senedi ve tahvil gibi menkul kıymetleri ihraç edebilir. Bu borçlanma ve sermaye bulma konusunda en büyük esnekliği sağlar.
- **Kimler için?** Genellikle büyük ölçekli işletmeler, halka açılmayı hedefleyenler, bankacılık, sigortacılık gibi özel izin gerektiren sektörlerde faaliyet gösterenler için tercih sebebidir.
### Limited Şirket (LTD. ŞTİ.)
- Türkiye'deki en yaygın şirket türüdür. Anonim şirkete göre nispeten daha az karmaşık ve daha esnek bir yapı sunar. Bu nedenle **[[KOBİ]]**'ler tarafından sıkça tercih edilir.
- **Tanım**: Bir veya daha fazla gerçek veya tüzel kişi tarafından bir ticaret unvanı altında kurulan, esas sermayesi belirli olan ve bu sermayenin esas sermaye paylarının toplamından oluşan bir sermaye şirketidir.
- **Ortaklar**: En az bir, en fazla 50 ortak ile kurulabilir.
- **Sorumluluk**: Ortakların sorumluluğu kural olarak taahhüt ettikleri sermaye payı ile sınırlıdır. Ancak önemli fark şudur ki, şirketten tahsil edilemeyen kamu borçlarından (vergi, SGK primi vb.) ortaklar sermaye payları oranında şahsî mal varlıklarıyla sorumlu olurlar.
- **Finansman**: Tahvil gibi borçlanma araçları çıkaramaz.
- **Kimler İçin?** **[[KOBİ]]**'ler, aile şirketleri ve daha az ortaklı yapılar için idealdir.
# 1.3. Gelir, Maliyet ve Kâr Döngüsü
#### **[[Gelir]]**
- **(İşletme için):** İşletmenin ürettiği mal veya hizmetleri müşterilere satması sonucunda elde ettiği toplam **[[hâsılât]]**. Müşteriden alınan paranın brüt tutarıdır, yani içinden henüz maliyetler düşülmemiştir.
- (**Kişi için**): Gelir işte abi. Açıklamaya gerek yok bunu ama, "*belli zamanlarda belli yerlerden ele geçen para.*" denilebilir Kubbealtı Lugatı'ndaki tanıma göre.
#### **[[Maliyet]]**
- Bir mal veya hizmetin üretilmesi, satın alınması ve müşteriye sunulur hâle getirilmesi için harcanan kaynakların parasal değeridir. Ham madde, işçilik, kira, elektrik, pazarlama gibi her türlü gider dâhildir. Özetle o ürünü ortaya çıkarmak için cebimizden çıkan paradır. (bkz. **[[Açık Maliyet (Muhasebe Maliyeti)|Açık Maliyet]]**)
-  **Maliyet**: **[[TVC (Total Variable Cost)]] ∪ [[TFC (Total Fixed Cost)]]** <br>
##### Maliyet ve Yatırım Farkı
- Yatırımda ilerde para kazanmak söz konusudur, buna mukabil maliyette böyle bir durum yok. (bkz. **[[Yatırım]]**)
#### [[Kâr]]
- Gelirden, o geliri elde etmek için katlanılan tüm maliyetlerin çıkarılmasıyla geriye kalan pozitif farktır. 
- $\text{Kâr } = \text{ Gelir } - \text{ Maliyet}$

![[dongu.svg]]
- Bir ürünü üretmek için ilkin sermayemizi kullanırız ve bu **[[Total Cost (Toplam Maliyet)|toplam maliyet]]'tir** (M). Toplam maliyetin üzerine kârımızı (K) ekleyerek satış fiyatını belirleriz. Ürünü bu fiyattan sattığımızda kasamıza giren paraya [[Gelir|gelir]] denir.
- Kasaya giren gelirin toplam maliyeti karşılayan kısmı tekrar üretim yapmak için harcanır (M). Bu maliyete de tekrar kârı ekleriz ve satış fiyatını belirleriz. Ürünü bu fiyattan sattığımızda kasaya tekrar gelir girer.
- Gelirin maliyeti karşılayan bu kısmı bir sonraki döngünün yeni sermayesi olur ve aynı süreç tekrarlanır...

# 2. [[Finansal Yönetimin Amacı]]
- Geleneksek finansta tek hedef kârdır (bkz. **[[Firmalar Neden Kurulur]]**). Modern finansta ise $\text{ zaman + itibar + risk + kâr = piyasa değeri}$'dir.
- Finansal yönetimin başlıca amacı **ortakların servetini (firma değerini)** maksimize etmektir.
- Finans ekiplerinin öncelikli hedefleri ise **yeterli nakit akışını sağlamak (ödeme gücünü korumak)**, **işletmenin sürekliliğini temin etmek** ve **kârlılığını artırmaktır**.

## 2.1. [[Firma Değeri Maksimizasyonu]]
- Derste verilen LC Waikiki örneği önemli denilebilir. Bir firmanın imajı, markası vb. unsurlar firmanın değerinin maksimize edilmesinde önemli rol oynar. Yönetim-Organizasyon dersinde biraz değinilmişti aslında bu konuya (bkz. **[[Kurumsal İletişim]]**).
	- İmajdan ve markadan etkilenen müşteriler zamanla sadık müşteri olur, genellikle o markadan satın alımlarını öncelerler diğer markalara kıyasen.

> [!quote] Alıntı...
> "Kurum **imajı**, dış çevre tarafından algılanması ve başka kişi(ler)de/kurum(lar)da olumlu etkiler bırakılması amaçlanan kimliğin **dışavurumudur**." 
> -Metin

- Birçok firmaya göre finansal karar olmaya temel olan kâr değil, **[[nakit]]**'tir.
	- Nakit finansal karar almada etkili olur. Kâr ise faaliyetlerin ve alınan kararların sonuçlarının değerlendirilmesinde.
	- Firmalar firma değerini maksimize etmek için karar alırlar, ortakların serveti onların satın alma güçlerini maksimize ederek artırılabilir. **Satın alma gücü, firmanın ortaklarına ödediği nakdin artmasıyla mümkündür.**
# 3. [[Finansal Yönetimin Fonksiyonları]]
## 3.1. [[Finansal Analiz]]
- Firmalarda tutarlı kararların alınabilmesi açısından ilk basamağı oluşturur. Finansal analiz yaparak mevcut durumu saptarız ve geçmişe yönelik durumu tespit edip değerlendirerek geleceğe ilişkin kararlar alırız.
	- Bkz. **[[Muhasebenin Beş İşlevi]]**
	- Konunun daha iyi anlaşılması için muhasebeyi tekrar etmek gerekiyor.  ([[Varlıklar]]), ([[2- Hesap Kavramı ve Hesapların İşleyişi]]), ([[3- Hesapların İşleyiş Kuralları]])
## 3.2. [[Finansal Planlama ve Denetim]]
- **Finansal Planlama**: Gelecekle ilgili risk ve belirsizlikleri içerir. Amacı gelecekte ihtiyaç duyulacak fonları belirlemek ve etkili bir şekilde kullanımını sağlamaktır. Finansal planlamanın başarılı olabilmesi için firma amaçlarının belirlenmesi gerekir.
- **Finansal Denetim**: Gelecekle ilgili beklentilerin değişmesi, planlara uymayan uygulamalar ya da planın sağlıklı bir şekilde işlemesi denetim fonksiyonu ile mümkündür. Bu fonksiyonla beraber planlardan sapmalar izlenerek gerekli ve zamanında yapılan düzenlemeler planın sağlıklı bir şekilde işlemesini sağlayacaktır.
## 3.3. [[Fonların Sağlanması]] (Finansman Kararları)
- "Yatırım için gerekli fonlar nasıl elde edilecek?" sorusuna cevap arar.
- Kâr eden bir firmanın elde ettiği kârları dağıtmayıp firma bünyesinde tutması ile fon sorununun çözüleceği düşünebilir. Ancak firmalarda para giriş ve çıkışlarında miktar ve zaman yönünden farklılıklar çıkmaktadır. Bu nedenle fon açığı olduğunda aradaki fark firma dışındaki üçüncü kişi veya kurumlardan (bankalar, üçüncü kişiler, firmalar, sermaye piyasaları) sağlanabilir. Kullanılan her bir kaynağın firmaya farklı maliyetler çıkaracağı unutulmamalıdır. Bu nedenle **fonların sağlanmasının yanında en uygun fon kaynağının araştırılıp bulunması da ayrıca önemlidir**.
- İşletmeler fon ihtiyaçlarını temelde iki ana kaynaktan karşılar: **Öz Kaynaklar** ve **Yabancı Kaynaklar**.
### 3.3.1. [[Öz Kaynaklar ve Ortaklık Yapısı]] (İç Finansman)

- Firma kurulum aşamasında değer verenler verdikleri değer ([[Öz Kaynaklar (Equity)|öz kaynaklar/sermaye]]) kadar firma üzerinde söz/hak/pay sahibidir. Firma bu kişilere borçlanır.

1. **Sahip (Owner)**: Şirketin gerçek kontrolüne sahip kişi veya kişiler.
2. **Ortak (Partner - Shareholder)**: Şirkete sermaye koymuş kişidir. Anonim şirkette *hissedar*, limited şirkette *ortak* denir.
3. **Yatırımcı (Invester)**: Şirkete para yatıran kişidir. Yönetim söz hakkı sınırlıdır ya da hiç yoktur. Startup'a yatırım yapan kişi veya fon örnek verilebilir

> İşletme dönem sonunda elde ettiği kârı iki temel şekilde kullanabilir: Bir kısmını ortaklara dağıtmak ([[temettü|temettü ödemesi]]) ya da tamamını veya bir kısmını işletme bünyesinde tutarak gelecekteki büyüme için kullanmak (oto-finansman). Bu kararlar öz kaynak yapısını doğrudan etkiler.


###### **Sermaye Artırımı**
- [[Bedelsiz Sermaye Artırımı]]: Firmanın kendi iç kaynaklarını (dağıtılmamış kârlar) sermayeye ekleyerek ortaklarına yeni hisse vermesi. Firmaya dışarıdan nakit girişi olmaz.
- [[Bedelli Sermaye Artırımı]]: Firmanın yeni hisse senedi çıkararak ve bunları ortaklara bir bedel karşılığında satarak sermayesini artırmasıdır. **Karşılığında şirkete sıcak para (nakit) gelir**.

###### **[[Yedek Akçe]] (Dağıtılmamış Kârlar)** 
- Şirket kârının dağıtılmayıp kanunî zorunluluklar veya şirket ana sözleşmesi gereği ya da genel kurul kararıyla şirket bünyesinde bırakılan kısmıdır. Bu fonlar şirketin malî yapısını güçlendirir ve gelecekteki yatırımlar için kaynak oluşturur.
- **[[Yasal Akçe]] (Kanunî Akçe)**: Türk Ticaret Kanunu gereğince ayrılması *zorunlu* olan yedek akçe.
- **[[Statü Akçesi]] (Ana Sözleşme Akçesi)**: Kanunî zorunluluk olmamasına rağmen şirketin kuruluş belgesi olan **[[esas sözleşme]]**'de yer alan bir hüküm gereği kârdan ayrılması kararlaştırılan yedek akçedir.

### 3.3.2. [[Yabancı Kaynaklar]] (Dış Finansman - Borçlanma)
- Firmanın, sahipleri dışındaki üçüncü kişi veya kurumlardan belirli bir **[[vadeli|vade]]** sonunda faiziyle birlikte geri ödemek koşuluyla sağladığı fonlardır. Üçüncü şahısların işletme varlıkları üzerindeki hakları da denilebilir.
- Başlıca yabancı kaynaklar şunlardır:
	- Satıcılar (Kredili mal alımları)
	- Finansal kuruluşlar (Banka kredileri vb.)
	- **[[Devlet Kuruluşları]]** 
	- **[[Sermaye Piyasaları]]**

#### [[Devlet Kuruluşları]]
- Bir işletme kâr elde ettiğinde bu kâr üzerinde ilk hak sahibi devlettir. Vergiler işletme için ödenmesi zorunlu bir borçtur ve **[[Bilanço|bilançoda]]** "Yabancı Kaynak" kalemi olarak yer alır. Bu borç ödendikten sonra kalan net kâr ortaklar ve firma arasında paylaştırılabilir.

##### [[Geçici Vergi Sistemi]]
- Gelir ve kurumlar vergisi mükelleflerinin yıl içinde elde ettikleri kazançlar üzerinden üçer aylık dönemler hâlinde hesaplayıp ödedikleri bir peşin vergidir. Yıl sonunda hesaplanacak nihai vergiden **[[mahsup]]** edilir.
	- $\to$ Şirket yıl içinde **kazanç elde ediyor**.
	- $\to$ Vergiyi her **3 ayda bir peşin** ödüyor (geçici vergi).
	- $\to$ Yıl sonunda **nihai vergi** hesaplanıyor ve **önceden ödenen vergiler mahsup ediliyor** → yani düşülüyor.
- **Ödeme Takvimi**: Üç aylık dönemi takip eden **2. ayın 17. gününe** kadar beyan edilir ve ödenir.

| Dönem                                   | Aylar                    | Beyan ve Ödeme Ayı |
| --------------------------------------- | ------------------------ | ------------------ |
| **$Q_1 \space \space \text{ - 3 ay}$**  | Ocak - Şubat - Mart      | Mayıs              |
| **$Q_2 \space \space \text{ - 6 ay}$**  | Nisan - Mayıs - Haziran  | Ağustos            |
| **$Q_3 \space \space \text{ - 9 ay}$**  | Temmuz - Ağustos - Eylül | Kasım              |
| **$Q_4 \space \space \text{ - 12 ay}$** | Ekim - Kasım - Aralık    | Şubat              |

#### [[Sermaye Piyasaları]]
- Sermaye Piyasaları **fon arz edenler (tasarruf sahipleri)** ile **fon talep edenleri (şirketler, devletler)** **[[Menkul Kıymetler|menkul kıymetler]]** aracılığıyla bir araya getiren piyasalardır. Şirketler için banka kredilerine alternatif, önemli bir borçlanma kanalıdır.
##### [[Kısa Vadeli Borçlanma Araçları]] (Vadesi 1 Yıldan Az)
- [[Hazine Bonosu]]: Devletin bir yıldan kısa vadeli borçlanma ihtiyaçları için çıkardığı borçlanma aracı.
- [[Finansman Bonosu]]: Büyük anonim şirketlerin (özel sektör şirketleri) kısa vadeli nakit ihtiyaçlarını karşılamak için çıkardıkları [[teminatlı ve teminatsız borçlanma|teminatsız borçlanma]] senetleri.
##### [[Uzun Vadeli Borçlanma Araçları]] (Vadesi 1 Yıldan Fazla)
###### Tahviller (Bond)
- Ayrıntılı bilgi için (bkz. [[Tahviller]])
- Devletin veya anonim şirketlerin bir yıldan daha uzun vadeli fon sağlamak amacıyla çıkardıkları borçlanma senetleridir.
- **[[Kuponlar]]**: Tahvilin üzerinde bulunan ve belirli dönemlerde yatırımcıya yapılacak olan **faiz ödeme yükümlülüğünü** gösteren belgelerdir.
- **[[Devlet Tahvili]]**: Devletin uzun vadeli yatırım projelerini finanse etmek için çıkardığı borçlanma senedidir.
- **[[Özel Kesim Tahvili]] (Corporate Bond)**: Anonim şirketlerin yatırım gibi uzun vadeli finansman ihtiyaçlarını çıkardıkları tahvillerdir.
	- **Eurobond**: Devletlerin veya şirketlerin uluslararası piyasalardaki **yabancı para birimi cinsinden** (genellikle *Euro* veya *Dolar*) ihraç ettikleri uzun vadeli tahvillerdir (Ayrıntılı bilgi için bkz. [[Eurobond]]).
## 3.4. [[Fonların Tutulması]] (Yatırım Kararları)
- Sağlanan fonların firma değerini maksimize edecek şekilde varlıklara yatırılma sürecidir. Amaç [[atıl varlıklar]]'ın en az seviyede olmasını -hatta hiç olmamasını sağlamaktır.
### 3.4.1. [[Duran Varlık Yatırımları]] (Uzun Vadeli Yatırımlar)
#### [[Malî Duran Varlıklar]] (Finansal Yatırımlar)
- Bir firmanın başka bir firmanın yönetimine katılmak veya temettü elde etmek amacıyla edindiği hisse senetleri gibi uzun vadeli varlıklardır.
	- **[[Bağlı Menkul Kıymet]]**: Başka bir şirkette sahip olunan pay oranının %0 ile %10 arasında olmasıdır. Yönetimde fazla söz hakkı yoktur, amaç genellikle gelir elde etmektir.
	- **[[İştirak]]**: Pay oranının %10 ile %50 arasında olmasıdır. Yönetimde kısmî söz hakkı vardır.
	- **[[Bağlı Ortaklık]]**: Pay oranının **%50'den fazla (%51 ve üzeri)** olmasıdır. Bu durumda ana şirket, bağlı ortaklığın yönetiminde çoğunluk hissesi sayesinde kontrol ve karar yetkisine sahip olur. 
- Firma yatırım yaptığı bu iştirak ve bağlı ortaklıkların yıl sonunda dağıttığı kârdan, payı oranında temettü geliri elde eder. Bu gelir firmanın ana faaliyet dışı gelirlerinden biridir.
#### 3.4.2. [[Dönen Varlıkların Yönetimi]] (Kısa Vadeli Varlıklar)
- Firmanın günlük faaliyetlerini sürdürebilmesi için gerekli olan ve bir yıl içinde nakde dönüşmesi beklenen varlıkların yönetimi.
##### A. Nakit ve Nakit Benzerleri Yönetimi (Anlık Likidite)
 - **Kasa (Fizikî Para)**: Firmanın kasasında bulunan madeni ve kâğıt para. Genellikle küçük ve acil günlük harcamalar için kullanılır.
 - **Banka (Mevduat)**: Firmanın banka hesaplarında tutulan, daha büyük ve güvenli ödemeler için kullanılan paradır. Para transferleri bu hesap üzerinden yapılır.
	 - **[[Havale]]**: Aynı bankanın şubeleri veya hesapları arasında yapılan para transferi.
	 - **[[Elektronik Fon Transferi]] (EFT)**: Farklı bankalar arasındaki para transferi.
	 - **[[Virman]]**: Kişinin veya kurumun aynı bankadaki kendi hesapları arasında yaptığı para aktarımı.
- - Firmanın mal veya hizmet satıp bedelini hemen değil de belirli bir vade sonunda almayı kabul ettiği durumlardır. Bu alacaklar &**senetli veya senetsiz olabilir**&.
##### B. Ticarî Alacakların Yönetimi (Vadeli Likidite)
- Firmanın mal veya hizmet satıp bedelini hemen değil de belirli bir vade sonunda almayı kabul ettiği durumlardır. Bu alacaklar kıymetri evrak denilen belgelerle güvence altına alınır.
##### Senetsiz Alacaklar (Açık Hesap / Veresiye)
- Satıcının alıcıya sadece fatura keserek, aradaki güvene dayanarak mal veya hizmet satması. Borç fatura üzerinde belirtilen vadede ödenir.
##### [[Senetli Alacaklar]] (Kıymetli Evraklar ve İşlemler)
- Alacağın hukukî güvencesi yüksek olan [[çek]], [[senet]], [[poliçe]] gibi devredilebilir belgelerde güvence altına alınmasıdır.

- **[[Senet]] (Bono)**: Borçlunun (düzenleyenin) alacaklıya (lehtara) belirli bir tarihte, belirli bir meblağı kayıtsız şartsız ödeme taahhüdünü içeren belge. İki taraf arasında düzenlenir.
- **[[Çek]]**: Bir banka hesabından ödeme yapılması için düzenlenmiş bir ödeme emri. **Kredi aracı değil, ödeme aracıdır**. Üzerindeki tarihte ödenmesi esastır.
- **[[Poliçe]]**: Üç taraflı bir ilişkidir; düzenleyen ([[keşideci]]), borçlusuna (muhatap), alacaklısına (lehtar) ödeme yapması için emir verir.
###### İşlem ve Devir
- **[[Ciro]]**: Kıymetli evrakların mülkiyetinin arka yüzünün imzalanarak başkasına devredilmesi işlemi.
	- "Ciro" kelimesinin ticarî hayatta iki farklı anlamı vardır: 
		1. Burada bahsedilen hukukî işlem olan **devir (endorsement)**. 
		2. Bir şirketin toplam satış hasılatı (**revenue/turnover**). "Bu ay 1 milyon TL ciro yaptık" denildiğinde kastedilen ikinci anlamdır.
###### Güvenlik ve Taraflar
- **Çek ve Banka İlişkisi**: Çekte ödemeyi yapma borcu altında olan taraf (muhatap) her zaman bir **bankadır**. Bu durum alacaklı için senede göre daha büyük bir güvence sağlamaktadır. Banka, hesapta para varsa ödemeyi yapmakla yükümlüdür.
- **[[Keşideci]] (Drawer / Issuer)**: Çeki düzenleyen, imzalayan, bankaya “şu kadar parayı öde” talimatı veren kişi.
- **[[Lehtar]] (Payee / Beneficiary)**: Çek, senet veya poliçe bedelini tahsil etme hakkına sahip olan alacaklı kişi veya kurum. Çekte ismi yazılı olan kişi.
- **[[Hamil]] (Holder)**: Çeki elinde bulunduran ve bankara [[ibraz]] eden kişi. Çeki lehtardan da devralmış olabilir.
- **Muhatap**: Ödemeyi yapmakla görevlendirilen kurum (**banka**).